---
title: >-
  Dincolo de zgomot: Adevarata problema legata de alegeri despre care nimeni nu
  vrea sa vorbeasca
description: |
  Lorem ipsum dolor sit amet
pubDate: 2024-11-29T00:00:00.000Z
heroImage: /a9us8mbitar81.jpg
---

Mi se pare incredibil nivelul de zgomot de pe LinkedIn si mass media online (or fi si celelalte, dar nu le urmaresc), legat de evenimentele de la si de dupa alegeri. Un val de paranoia, scenarita, acuzatii si alte mesaje care mai de care mai bombastice, in functie de ce crede si ce poate fiecare.

Ca observator neimplicat si neangajat, las aici cateva idei despre un scenariu mai plauzibil decat romanele cu James Bond, Simon Templer, Carlos Sacalul care circula in prezent.

> O mare parte a electoratului nu este reprezentat

De ce? Pentru ca partidele politice actuale nu prea mai reprezinta pe nimeni:

1.  PSD are doua nuclee. Unul intern de smecheri locali (o parte a stangii noastre de caviar) si unul extern, un electorat de stanga captiv. Nucleele astea se invart in jurul a 20% din numarul de votanti. Ca unica alternativa catalogata 'de stanga' - desi PSD e un partid cat se poate de neoliberal - PSD mai atrage uneori si o parte din electoratul de stanga si centru-stanga NECAPTIV, electorat care in Romania este nereprezentat!
2. PNL are un unic nucleu, 'de dreapta', nucleu care se tot diminueaza, in ciuda absorbtiei PDL si a altor partide. PNL atrage si el, la anumite momente, o parte din electoratul de centru-dreapta nereprezentat si NECAPTIV, dar altfel, data fiind evolutia sa, e un partid pe moarte. Odata pentru ca electoratul sau nu e numeros, a doua pentru ca se afiseaza cu tot felul de specimene care mai de care mai sinistre. PNL nu poate conta pe mai mult de 10% din electorat.
3.  UDMR nu necesita multe explicatii. Majoritatea votantilor voteaza pe criterii etnice si nu-i reprezinta decat pe acestia. Mai atrage voturi minuscule din zone unde au reusit sa atraga fonduri, dar nu pot sparge pragul de 6%.
4.  USR, este declarativ de dreapta, si este un partid profund neoliberal. Are insa si elemente profund de stanga, in special cea progresista (a doua parte a stangii de caviar), si astfel atrage voturi din ambele directii. Nucleului lui insa este de asemenea plafonat in jurul cifrei de 10%, maxim 15%, pentru ca are votanti care apartin unei anume bule cu care restul votantilor nu se prea identifica. Unde castiga USR? La ura impotriva partidelor sistem, in special a PSD, atragand aici o parte din electoratul de centru-dreapta si centru-stanga.

Sa facem calculul: 20 + 10 + 6 + 15 = 51%. Cam asta este cifra maximala a electoratului reprezentat de partidele mari. Cu alde PMP, FD, REPER, si alte fantome, ajungem la un 55% real reprezentat.

Ce inseamna asta? Inseamna ca pe langa aceste partide, si mai ales, intre ele, exista un vid, vid in care se afla cel putin 45% din votanti, care nu se simt reprezentati de partidele de mai sus.

> Explicatia votului nu este extremismul ci frustrarea acumulata

Ce se afla aici? Se afla nemultumitii haotici si isterici de genul Sosoaca, nationalistii, dar si alti nemultumiti de extrema, stanga sau dreapta. Atat istericii cat si alti 'extremisti' erau reprezentati de PRM si Vadim Tudor, si au s-au bucurat de vreo 10-15% din voturi in perioada lor de glorie. 

In ultimii 20 de ani, oamenii astia nu au avut reprezentare, cautandu-si insa una ba la Dan Diaconescu, ba la Gigi Becali, fara succes. Sosoaca si Simion si-au impartit zona, avand, realist, un nucleu cumulat de aproximativ 15%. Si ei reusesc sa atraga voturi de la alti nereprezentati, in functie de circumstante, dar acestia vin din dorinta de a palmui sistemul, nu pentru ca se simt reprezentati de partidele celor doi. Indraznesc sa spun ca multi voteaza Sosoaca si Simion din frustrare.

> Romaniei ii lipseste un partid veritabil de (centru-) stanga

Si ajung acum la marea problema: cele de mai sus ne spun ca aproximativ 30% din electorat nu se simte reprezentat. Acestia, nu sunt ca 'nehotaratii' din SUA, care migreaza de la un partid la altul, ci efectiv o masa de oameni pentru care partidele mainstream nu au niciun mesaj. 

Teoria mea este ca acest electorat are in mare parte o orientare de stanga sau centru-stanga si i-ar trebui un partid veritabil de stanga (nu ca PSD sau aripa progresista din USR) ca sa se poata manifesta. Partidul acela nu exista. Sunt incercari, tentative, dar din varii motive, stanga veritabila nu reuseste sa inchege un grup serios, cu un mesaj puternic, pentru acest electorat.

In schimb, auzim des chemari de unificare a "dreptei", cu esecuri rasunatoare. Dreapta insa nu reprezinta decat 1/5 din electorat. Nu raspunde nevoilor reale ale unei paturi extinse a popolatiei, nu raspunde nici macar nevoilor unei clase de mijloc sau ale unei burghezii. Cu siguranta, nicio coalizare a dreptei nu va atrage sprijinul celor 30% care raman in continuare nereprezentati.

> Lipsa optiunilor provoaca fragmentare. Si haos 

De ce am spus mai sus ca e problema? Pentru ca neauzit de multa vreme, si satul de partidele mainstream, electoratul acesta ignorat se poate manifesta in trei feluri: se abtine, se fragmenteaza sau se comporta imprevizibil. 

In primul scenariu, acest electorat nu participa la vot. Un boicot generalizat. Participarile la vot in Romania au aratat ca lipsa de implicare este un fenomen des intalnit, motivele fiind cele de mai sus. Confruntat cu lipsa de optiune si reprezentare, o parte din electorat nu participa si refuza sa valideze non-optiune prin prezenta. Si nu, statul acasa nu e un vot pentru PSD. Statul acasa e un deget ridicat pentru toate partidele mainstream.

In al doilea scenariu, electoratul alege sa se implice fie votand candidati fara sanse, fie votand negativ (pe ideea alegerii raului cel mai mic). Anul acesta, candidati precum Geoana si Cristian Diaconescu au fost votati, desi erau in mod clar lipsiti de sansa. In mod clar, nereprezentatii au simtit nevoia sa se faca cumva auziti, chiar daca au refuzat sa voteze vreunul din partidele mainstream. Daca va uitati la rezultate, PSD, PNL si UDMR au luat voturile propriilor nuclee, nu mai mult. Nu au mai luat voturi din afara nucleerlor. Nici USR n-ar fi adunat voturi peste nucleu daca nu ar fi existat ura inradacinata fata de PSD si teama ca Simion ar ajunge in turul 2, ceea ce i-a atras sprinjinul unei parti din electoratul nereprezentat. Fara aceste doua elemente, sunt convins ca Elena Lasconi nu trecea de 10-12%.

In cel de-al treilea scenariu, electoratul nereprezentat poate vota imprevizibil, candidati anti sistem. Cred ca dincolo de manipulari prin social media, marketing politic si scenarite cu FSC, KGB, SRI si SIE, realitatea ramane ca un cadidat anti-sistem a canalizat frustrarea unei bune parti din cei 30% pentru a-i aduna voturile.

> Culpabilizarea celor multi si tacuti si scenaritele acopera cauza, nu o indeparteaza

Socul provocat de alegeri ar putea fi un moment propice pentru coalizarea celor 30% intr-o miscare politica veritabila, care sa se faca auzita si sa rebalanseze peisajul politic intern. Din nefericire, culpabilizarea si stigmatizarea acestei parti a electoratului si explicatiile simpliste cu cauze externe sau secrete, saboteaza o discutie serioasa despre problema nereprezentarii.

Motivul este acela ca niciunul din partidele mainstream nu are vreun interes sa vada un nou partid pe scena, care sa mobilizeze 20-30% din electorat. Situatia actuala le convine perfect, deoarece status quo-ul le conserva pozitia si privilegiile. 

Ce nu le convine este haosul, pentru ca nu-l pot gestiona. nu-l pot controla. Si-atunci, se concetreaza exclusiv pe efectele lui, in loc sa se concentreze pe cauza. Cauza le-ar ridica intrebari existentiale, cu care nici PSD, nici PNL, nici USR, nici AUR sau SOS nu vor sa se confrunte. 

> Concluzie: pentru partidele mainstream, miza e status quo-ul

Atat timp cat ipoteza lor de lucru nu are cauze interne - vocea unora multi s-a facut auzita printr-un racnet, nu un icnet - ci externe - agenturile straine si social media (probabil si Ceausescu ar fi zis la fel daca exista Tik Tok in 1989), niciunul din partidele mainstream nu trebuie sa-si asume realitatea si consencintele ei. Dimpotriva, pot spera, ca printr-o 'coalitie de uniune nationala' sa reinstaureze si sa pastreze status quo-ul.
